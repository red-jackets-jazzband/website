---
title: "Red Jackets Jazzband"
tagline: "Band"
date: 2019-03-16T10:25:31+01:00
---

# Biografie
De Red Jackets Jazzband is in 2009 in de jazzstad Bergen op Zoom opgericht en speelt echte straatjazz in alle smaken: Van de bekende traditionals van begin 20ste eeuw, via de blues tot de nieuwere Rebirth klassiekers van de tweede helft van de vorige eeuw.
Al deze authentieke New Orleans stijlen hebben dezelfde kern: muziek maken draait om plezier. Plezier maken doe je als band natuurlijk niet alleen, maar met het hele publiek. Je hoeft geen jazzliefhebber te zijn om overtuigd te raken van de kracht van deze tijdloze muziek.

Met in de basis een authentiek streetparade ritmesectie met het onmisbare geluid van het wasbord en de banjo, brengt de Red Jackets Jazzband met overtuiging de muziek naar en tussen de mensen op straat, precies waar het van origine vandaan komt en hoort.

Gekleed in de naamgevende rode jasjes heeft de band en zijn leden hun sporen verdiend op straat en is deze niet meer weg te denken uit de line-ups van (inter-)nationale Jazzfestivals. Met vertegenwoordingen uit meerdere generaties is het orkest een geslaagde combinatie van jeugdig enthousiasme en gelouterde muzikanten: goede muziek, een dosis enthousiasme en onvoorspelbaarheid!

# Leden
* **Trompet** - Jelle Mens
* **Trombone** - Han Huve
* **Saxofoon** - Richard Kieboom
* **Klarinet** - Johan Luijks
* **Sousafoon** - Ben Spoor
* **Banjo** - Wilfried Vanwesenbeeck
* **Wasbord** - Peter Maas
* **Snaredrum** - Wouter Suykerbuyk
* **Bass Drum** - Corne de Wit
